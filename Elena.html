<!doctype html>
<html>
<head>
	<meta charset="UTF-8">
	<title>1</title>
</head>
<body>
<p>Elena </p>

<p>Ze was er plotseling weer. Elena. Die blik in de ogen waarmee ze vol ironie de wereld bekeek, daar was nog niets aan veranderd. Maar haar nog altijd meisjesachtig ranke lichaam was vermagerd en ze leek vermoeid. Krachtig en breekbaar tegelijk stond ze daar.</p>

<p>Het was één van de laatste keren dat een wandeling in het park nog lukte. Zelf had zij voorgesteld om daar af te spreken. Nog altijd hield Elena haar leven zo goed en kwaad als het ging in eigen hand. Ook daaraan was niets veranderd.</p>

<p>&quot;Weet je dat er onzichtbaar een streep door het bestaan loopt, Thomas? Bij die streep houdt het 'echte' leven op als je ziek bent en binnenkort gaat sterven. Dan kom je terecht aan de andere kant waar het er allemaal niet meer zo toe doet. En toch voel ik mij meer dan ooit levend en verbonden met alles. Kun je dat begrijpen?&quot; </p>

<p>Ze kon het niet laten met haar voet een lijn te tekenen in het zand. Misschien dat haar woorden daarom nog niet zo goed tot Thomas doordrongen. </p>

<p>Hij dacht aan de paar zinnen gebroken Engels waarmee ze jaren geleden haar prentjes probeerde te slijten op straat. Heldere kleuren waarmee ze de rake lijnen van het menselijk tekort in haar tekeningen camoufleerde. Miniaturen waarin al zichtbaar was wat haar latere werk succesvol zou maken. </p>

<p>&quot;Mister, you buy?&quot;
Dat was het eerste waarmee ze Thomas ooit aansprak.
Toen ze Thomas zag aarzelen:
&quot;Little money, for...&quot; en ze maakte met de hand een veelbetekenende beweging naar haar mond.</p>

<p>&quot;Kom mee&quot; wenkte hij.
&quot;Kom mee&quot; imiteerde ze bedachtzaam, graaide het kleedje met de uitgestalde tekeningen bij elkaar en propte het geheel haastig in een versleten rugzak.</p>

<p>Waar woon je?
Het kraakpand </p>

<p>Leven </p>

<p>Onpnieuw mee met Elena. </p>

<p>Elena had pijn. Ze kon nauwelijks nog een aanraking aan haar broze lichaam verdragen. Dag en nacht bleef Thomas tenslotte in de buurt. Tot het laatst zorgde hij voor haar. Tot de dood tenslotte toch nog onverwacht tussenbeide kwam. </p>

<p>Elena raakte alle houvast aan het leven kwijt toen hij er even niet was. Waarom Thomas juist die avond weg moest kon hij zich niet herinneren. Het was of Elena al zijn herinneringen meegenomen had naar een onbereikbaar niets. Herinneringen aan die laatste dagen met haar, aan jaren eerder toen ze elkaar pas kenden, aan al die tijd daartussen. </p>

<p>Toen Thomas met een kleine groep vrienden haar as had uitgestrooid op zee werd de mist die hem het zicht op zijn eigen leven benam langzamerhand wat dunner, de contouren van zijn eigen leven weer zichtbaar.</p>

<p>Elena had hem achtergelaten aan de andere kant van de streep. Thomas begreep het. Meer dan ooit levend en verbonden met alles...
Daarom waren het precies die woorden die zijn hoofd als eerste weer vulden met herinneringen. </p>

<p>Werkelijk levend en verbonden met alles. Zo voelde het als hij zwierf in het landschap van zijn jeugd. De hoge lucht boven de uitgestrekte platheid van het boerenland. Eenzame tochten, urenlang. Soms was het de schoonheid die als een sluipschutter hem onverwacht uit onvoorziene hoek overviel. Alle zintuigen geraakt, het lichaam tot in elke vezel ontvankelijk voor alles wat zichtbaar, hoorbaar is. Soms was het de stilte die hem leerde luisteren naar zijn eigen gedachten. </p>

<p>Een vluchtroute was het. Alsof hij zo ontsnappen kon aan regels en wetten, ongeschreven meest, die altijd weer de waarheid naar hun hand zetten. Dogma's van maatschappij en kerk als een onwrikbare horizon in een leugenachtig landschap waar de aarde zucht onder het gewicht van een te hoge hemel. </p>

<p>Als hij alleen op pad ging in het weidse land wist hij weer dat de horizon wijkt naar onbereikbaarheid bij elke stap die je zet. Maar hij wist nog niet dat zijn gedachten een rusteloze zoektocht waren naar een waarheid die zich altijd weer onbereikbaar terugtrekt achter de logica van alle dag. </p>

<p>De onrust groeide met de jaren. Thomas vertrok zo gauw hij kans zag naar de stad met de verwachting in het hart dat het leven ergens toch te leven moet zijn zoals het bedoeld is. Maar ongemerkt vergat hij het. Zoals nacht ongemerkt overgaat in dag op een sombere ochtend in het najaar. </p>

<p>Opeens weet je dat het daglicht de donkerte vervangen heeft. Besef je dat even tevoren de stad nog onwillig tot leven kwam. Het vroegste verkeer spaarzaam en aarzelend op gang. Als een rilling door het lijf van een dier dat met tegenzin ontwaakt. Eenmaal wakker, aarzelt het niet zijn klauwen uit te slaan. Alles en iedereen binnen zijn bereik gevangen in de vaste greep van het alledaagse. </p>

<p>Ochtendspits. Elke beweging onderworpen aan de codes oranje, rood, groen van het verkeer. Ritme van stilstaan en gaan. Een cadans die moeiteloos overgaat in het vaste stramien van de komende werkdag. En elke dag niet meer dan een vaste route naar de dag van morgen. Jaar in, jaar uit. </p>

<p>Die sleur van het werkzame leven was het 'echte' leven van Thomas geworden. Hoe kon hij hier nog naar terugkeren, vanaf de andere kant van de streep? </p>

<p>De oude onrust was gewekt. De onrust die hem jaren geleden naar de stad dreef. Zwervend door de stad zocht hij een nieuwe vluchtroute. Een enkele stap zijwaarts was voldoende. Weg van al die voorbijgangers, druk doende te passen in het straatbeeld met de juiste snit en kleur van kleding, de nieuwste gadgets. Weg van de vaste route die alle dagelijkse plichtplegingen met elkaar verbindt. </p>

<p>Wanneer een dakloze zijn pad kruiste, was het of hij zichzelf zag gaan. Een zwerver die de koude van de nacht van zich afslaat en met een enkele versleten tas op pad gaat. Naar de rest van de dag. Waar het leven zich aandient zonder vooropgezette bedoeling.
Als een liedje, dat toevallig ergens door een openstaand raam naar buiten waait. Simpel, breekbaar, maar onweerstaanbaar. Je blijft vanzelf stil staan. Luisteren. Niets anders meer weten dan het naakte feit 'dat' je bestaat. </p>

<p>Zoals de stadsduiven. Scharrelend naar achteloos gemorste restjes voedsel, een beschutte plek om het slechte weer te verduren of een veilig plekje hoog in de zon om ongestoord de veren weer wat glad te strijken. Zo zou het altijd moeten zijn. </p>

<p>Of ging dat dwalen alleen maar om Elena? Alsof hij haar terug zou vinden in de straten van de stad. Daar was het soms of hij haar nog levend bij zich voelde. Zijn onrust klonk dan als een stem. Elena die hem nog iets influisterde. Om te gaan. Opnieuw zich los te maken van alles wat vertrouwd was. Precies zoals hij ongeveer een kwart van een mensenleven eerder voorgoed de kleine dorpsgemeenschap waar hij opgroeide de rug toekeerde en vertrok naar de stad. </p>

<p>Het had nog wel geduurd. De fluisteringen van Elena maakten maar langzaam plaats voor een gevoel van ontevredenheid. Alles in zijn leven stemde Thomas ontevreden. Verdwijnen wilde hij, zoals hij vroeger verdwijnen kon op zijn tochten in het boerenland. Alleen en ongezien.</p>

<p>-Elena is er weer
- mister you buy
- Had hij het toen al kunnen weten
- vergelijking vreemdelingschap zijn eigen gevoel in het platteland - eenzaamheid
- Dat ze nietnde persoon was die hij in haar wilde zien
- Kwetsbaar en sterk tegelijk
- ze had pijn
- eenzaamheid van de dood als enig waarheid- dat had hij herkend - eenzame tochten verbonden met alles
- zoals hij naar de stad trok waar hij tussen de daklozen Elena was gevolgd- vastgelopen in routine
- zo de wereld in nu</p>

<p>-Thomas denkt aan de eerste indruk - herkenning van zijn eigen vrijheid - geen taal, vreemdelingschap - nergens<br/>
bij horen.</p>

<ul>
<li>Beleefd opnieuw diezelfde vrijheid die hij kwijtgeraakt is</li>
<li>Vergelijkt het met het zwerven op het land</li>
<li>De zwerftochten in de stad</li>
<li>Omdat hij die vrijheid wil behouden gaat hij op reis na de dood van Elena</li>
</ul>

<p>Vergelijking Vrijheid Elena met zijn eigen vrijheidsdrang op het platte land vrijheid = alleen zijn</p>

<p>Volgen van Elena op haar tocht langs de opvanghuizen - daklozen bestaan Samenwonen in het kraakpand - bestaan in de stad</p>

<p>Bewust van verlies vrijheid, hernieuwde idealen</p>

<p>Elena. Hoe gebruikte zij mensen. Om verder te komen met haar kunst. Allereerst Thomas die haar helpt aan een status. Ze wonen in het kraakpand, maar voor die status verhuizen ze naar een vast adres waar Thomas haar laat wonen als het mis is gegaan. Intussen blijft ze bij de kunstenaarsvrienden uit het kraakpand die haar de galerie wereld in helpen. Enige troost voor Thomas is dat ze alles doet om haar werk verder te brengen. Om te kunnen werken en te leven van haar werk. Met iedereen breekt ze tenslotte. Thomas is de enige die ze kent buiten het kunstcircuit. Daarom zoekt ze hem op als ze in haar laatste dagen eindelijk ziet hoe gecorrumpeerd haar kunst geworden is en dat het leven meer is dan de kunst die ze maakt.
Als haar relaties binnen de kunst zijn gebaseerd op belangen. Thomas is de enige die niet om de kunst met haar omging en niet om zal gaan.</p>
</body>
</html>
