<!doctype html>
<html>
<head>
	<meta charset="UTF-8">
	<title>Verhaal</title>
</head>
<body>
<p>Elena </p>

<p>Ze was er plotseling weer. Elena. Die blik in de ogen waarmee ze vol ironie de wereld bekeek, daar was nog niets aan veranderd. Maar haar nog altijd meisjesachtig ranke lichaam was vermagerd en ze leek vermoeid. Krachtig en breekbaar tegelijk stond ze daar.</p>

<p>Het was één van de laatste keren dat een wandeling in het park nog lukte. Zelf had zij voorgesteld om daar af te spreken. Nog altijd hield Elena haar leven zo goed en kwaad als het ging in eigen hand. Ook daaraan was niets veranderd.</p>

<p>&quot;Weet je dat er onzichtbaar een streep door het bestaan loopt, Thomas? Bij die streep houdt het 'echte' leven op als je ziek bent en binnenkort dood gaat. Dan kom je terecht aan de andere kant waar het er allemaal niet meer zo toe doet. En toch voel ik mij meer dan ooit levend en verbonden met alles. Kun je dat begrijpen?&quot; </p>

<p>Ze kon het niet laten met haar voet een lijn te tekenen in het zand. Misschien dat haar woorden daarom niet direct tot Thomas doordrongen. </p>

<p>Misschien dacht hij aan de paar zinnen gebroken Engels waarmee ze jaren geleden haar prentjes probeerde te slijten op straat. Miniaturen waarin al zichtbaar was wat haar latere werk succesvol zou maken. Heldere kleuren waarmee ze de rake lijnen van het menselijk tekort in haar tekeningen camoufleerde.</p>

<p>&quot;Mister, you buy?&quot;
De eerste woorden waarmee ze Thomas ooit aansprak.
Toen hij opkeek van het prentje dat ze hem voorhield keek hij haar recht in de ogen
Ook toen drongen haar woorden niet onmiddelijk tot hem door.</p>

<p>Toen hij daar maar stond
&quot;Little money, for...&quot; en maakte met de hand een veelbetekenende beweging naar haar mond.
Het prentje was veel meer waard dan alleen dat.
Meer dan Thomas geven kon.</p>

<p>&quot;Heb je een plek om te slapen?&quot;
Alle elementaire dingen in het leven zijn uit te leggen met gebaren.</p>

<p>Elena haalde haar schouders op, klaar om zich om te draaien op zoek naar een andere potentiele koper.</p>

<p>&quot;Kom mee&quot; zei hij.
&quot;Kom mee&quot; imiteerde ze bedachtzaam en graaide haar tekeningen bij elkaar, propte alles haastig in haar versleten rugzak.
Ze gaf het ding een klopje, zoals je iemand kameraadschappelijk een schouderklop kunt geven, voordat ze het een zwaai naar achteren gaf.
&quot;My life...&quot; </p>

<p>Het leven niet meer dan een </p>

<p>Veel meer wilde ze er niet over kwijt, dat leven van haar.
Hoe en waarom dat leven, daar wilde ze niet veel over kwijt.
Ongeveer veertien jaar geleden was het, toen het laatste decennium van de vorige eeuw inzette, 1990. Een onhoudbare toevloed van asielzoekers vanuit Oost Europa kwam op gang. Chaos. </p>

<p>Elena weigerde samengepakt met lotgenoten in een opvangcentrum, eindeloos te wachten op een uitspraak over status, zonder recht op werk, zonder middelen om een zelfstandig bestaan op te bouwen.
Het was makkelijk te verdwijnen in illegaliteit.
Het werd nog makkelijker vanaf de dag dat Thomas haar meenam naar het kraakpand waar hij </p>

<p>Ze bleef, maar het werkelijke verhaal van haar vlucht en vreemdelingschap in dit land wist ze goed te camoufleren met een niet aflatende verbetenheid waarmee ze alles om zich heen</p>

<p>Het kraakpand
Ze bleef.
zoals Thomas deze keer tenslotte dag en nacht in de buurt bleef.
Maar deze keer deed het er allemaal niet meer toe. Alles wat geweest was. De
Zij bleef.
Het zwijgen loodzwaar
Hij bleef
Het zwijgen lichtvoetig</p>

<p>Thomas bleef tenslotte dag en nacht bij haar.
Elena had pijn. Ze kon nauwelijks nog een aanraking aan haar broze lichaam verdragen. Tot het laatst zorgde Thomas voor haar. Tot de dood tenslotte toch nog onverwacht tussenbeide kwam. </p>

<p>Elena raakte alle houvast aan het leven kwijt toen hij er even niet was. Waarom Thomas juist die avond weg moest kon hij zich niet herinneren. Het was of Elena al zijn herinneringen meegenomen had naar een onbereikbaar niets. Herinneringen aan die laatste dagen met haar, aan jaren eerder toen ze elkaar pas kenden, aan al die tijd daartussen. </p>

<p>Toen Thomas met een kleine groep vrienden haar as had uitgestrooid op zee werd de mist die hem het zicht op zijn eigen leven benam langzamerhand wat dunner en de contouren van zijn eigen leven weer zichtbaar.</p>

<p>Elena had hem achtergelaten aan de andere kant van de streep. Meer dan ooit levend en verbonden met alles...
Thomas had het begrepen. Daarom waren het precies die woorden die zijn hoofd als eerste weer vulden met herinneringen. </p>

<p>Werkelijk levend en verbonden met alles. Zo voelde het als hij zwierf in het landschap van zijn jeugd. De hoge lucht boven de uitgestrekte platheid van het boerenland. Eenzame tochten, urenlang. Soms was het de schoonheid die als een sluipschutter hem onverwacht uit onvoorziene hoek overviel. Alle zintuigen geraakt, het lichaam tot in elke vezel ontvankelijk voor alles wat zichtbaar, hoorbaar is. Soms was het de stilte die hem leerde luisteren naar zijn eigen gedachten. </p>

<p>Een vluchtroute was het. Alsof hij zo ontsnappen kon aan regels en wetten, ongeschreven meest, die altijd weer de waarheid naar hun hand zetten. Dogma's van maatschappij en kerk als een onwrikbare horizon in een leugenachtig landschap waar de aarde zucht onder het gewicht van een te hoge hemel. </p>

<p>Als hij alleen op pad ging in het weidse land wist hij weer dat de horizon wijkt naar onbereikbaarheid bij elke stap die je zet. Maar hij wist nog niet dat zijn gedachten een rusteloze zoektocht waren naar een waarheid die zich altijd weer onbereikbaar terugtrekt achter de logica van alle dag. </p>

<p>De onrust groeide met de jaren. Thomas vertrok zo gauw hij kans zag naar de stad met de verwachting in het hart dat het leven ergens toch te leven moet zijn zoals het bedoeld is. Maar ongemerkt vergat hij het. Zoals nacht ongemerkt overgaat in dag op een sombere ochtend in het najaar. </p>

<p>Opeens weet je dat het daglicht de donkerte vervangen heeft. Besef je dat even tevoren de stad nog onwillig tot leven kwam. Het vroegste verkeer spaarzaam en aarzelend op gang. Als een rilling door het lijf van een dier dat met tegenzin ontwaakt. Eenmaal wakker, aarzelt het niet zijn klauwen uit te slaan. Alles en iedereen binnen zijn bereik gevangen in de vaste greep van het alledaagse. </p>

<p>Ochtendspits. Elke beweging onderworpen aan de codes oranje, rood, groen van het verkeer. Ritme van stilstaan en gaan. Een cadans die moeiteloos overgaat in het vaste stramien van de komende werkdag. En elke dag niet meer dan een vaste route naar de dag van morgen. Jaar in, jaar uit. </p>

<p>Die sleur van het werkzame leven was het 'echte' leven van Thomas geworden. Hoe kon hij hier nog naar terugkeren, vanaf de andere kant van de streep? </p>

<p>De oude onrust was gewekt. De onrust die hem jaren geleden naar de stad dreef. Zwervend door de stad zocht hij een nieuwe vluchtroute. Een enkele stap zijwaarts was voldoende. Weg van al die voorbijgangers, druk doende te passen in het straatbeeld met de juiste snit en kleur van kleding, de nieuwste gadgets. Weg van de vaste route die alle dagelijkse plichtplegingen met elkaar verbindt. </p>

<p>Wanneer een dakloze zijn pad kruiste, was het of hij zichzelf zag gaan. Een zwerver die de koude van de nacht van zich afslaat en met een enkele versleten tas op pad gaat. Naar de rest van de dag. Waar het leven zich aandient zonder vooropgezette bedoeling.
Als een liedje, dat toevallig ergens door een openstaand raam naar buiten waait. Simpel, breekbaar, maar onweerstaanbaar. Je blijft vanzelf stil staan. Luisteren. Niets anders meer weten dan het naakte feit 'dat' je bestaat. </p>

<p>Zoals de stadsduiven. Scharrelend naar achteloos gemorste restjes voedsel, een beschutte plek om het slechte weer te verduren of een veilig plekje hoog in de zon om ongestoord de veren weer wat glad te strijken. Zo zou het altijd moeten zijn. </p>

<p>Of ging dat dwalen alleen maar om Elena? Alsof hij haar terug zou vinden zoals jaren geleden in de straten van de stad. Daar was het soms of hij haar nog levend bij zich voelde. Zijn onrust klonk dan als een stem. Elena die hem nog iets influisterde. Om te gaan. Opnieuw zich los te maken van alles wat vertrouwd was. Precies zoals hij ongeveer een kwart van een mensenleven eerder voorgoed de kleine dorpsgemeenschap waar hij opgroeide de rug toekeerde en vertrok naar de stad. </p>

<p>Het had nog wel geduurd. De fluisteringen van Elena maakten maar langzaam plaats voor een gevoel van ontevredenheid. Alles in zijn leven stemde Thomas ontevreden. Verdwijnen wilde hij, zoals hij vroeger verdwijnen kon op zijn tochten in het boerenland. Alleen en ongezien.</p>

<p>Zo kwam het van. Op goed geluk de wereld in. Een reis door Azië met alleen de hoognodige bagage in een rugzak en aan niets anders gebonden dan de grillen van het toeval. En toch weer met de verwachting in het hart dat het leven ergens nog te leven moet zijn zoals het bedoeld is. </p>

<p>De reis</p>
</body>
</html>
